# Drinking Straw

Günlük hayatta kullandığımız bazı içeceklerin içine pipet koyduğumuzda pipetin yükseldiğini hatta bazen devrildiğini gözlemleyebiliriz. Hangi koşullar altında pipet yükselir? Pipetin yükselme hızını etkileyen faktörler nelerdir? Hangi durumda pipet devrilir? Sorularının cevaplarını bularak amacımıza ulaşmaya çalışacağız. Bunun için ilk olarak aynı koşullar altında iki farklı cins gazlı içeceğe özdeş pipetler yerleştirecek ve pipetlerin hareketleri arasındaki farkı gözlemleyeceğiz. Daha sonra özdeş içecekler ve özdeş pipetler kullanacak, bu sefer de sıvı miktarını değiştirerek aynı işlemi gerçekleştireceğiz. Kullandığımız kabın ve pipetin etkisi olup olmadığını gözlemlemek için de kabın cinsini değiştirerek diğer etmenleri sabit tutacağız ve son olarak da aynı işlemi pipetin cinsini değiştirerek gerçekleştireceğiz. Deneylerden elde ettiğimiz bütün sonuçları karşılaştırarak sorularımızın cevaplarını bulup asıl sorumuzun (Pipetin hareketini etkileyen faktörler nelerdir?) cevabına ulaşmış olacağız.

# Giriş

Deneyimizin amacı bir pipeti gazlı bir içeceğe yerleştirdiğimizde pipetin yükselme hızını etkileyen faktörleri ve pipetin yükselme miktarını etkileyen faktörleri bulmaktı. Biz de deneyi yaparken bu amacı göz önünde bulundurduk. İnternette araştırma yaptığımızda bu konuda pek bir bilgiye erişemedik. İzlediğimiz birkaç videoda pipet gazlı içeceğin içine bırakılıyor ve yükselmesi gözlemleniyordu. Biz bu deneye ek olarak pipetin cinsini, kullandığımız kabın cinsini ve içeceğin cinsini değiştirerek ortaya çıkan sonuçlar ile karşılaştırmalar yaptık.

# Kaynakça
https://www.youtube.com/watch?v=B7cLerUc_X8

# Materyal ve Yöntem
## Malzemeler
* Biri kısa ve ince, biri uzun ve düz ve bir diğeri ise uzun ve burgulu olmak üzere toplam 3 pipet,
* 2 cam bardak,
* 1 karton bardak,
* 2 şişe limonlu soda,
* 1 şişe su.

## Deney Aşamaları

İlk olarak bağımsız değişkenlerimizi belirledik ve gereken malzemeleri elde ettik. Deneyimizi üçümüz birlikte kantinde, geniş bir masada gerçekleştirdik. Deneyimiz yaklaşık 40 dakika sürdü. Yaptığımız deney süresince kamera ile bazı videolar ve fotoğraflar çektik. Böylece sonuçlara daha rahat ulaşabildik ayrıca pipetlerin yükselme süreçlerini de kayıt altına almış olduk.

## Yöntem

* İki düz aynı cins pipetin birini su dolu bardağa diğerini ise soda dolu bardağa bıraktık. (Sıvı miktarları ve bardaklar özdeştir.) Su dolu bardakta bir hareket gözlemleyemedik fakat sodada pipetin belli bir hızda kalktığını gözlemledik.
* İki burgulu aynı cins pipet kullanarak aynı işlemi gerçekleştirdiğimizde yine suda bir hareket olmadığını, sodada ise pipetin yükseldiğini fakat yükselme süresinin düz pipete göre daha uzun sürdüğünü gözlemledik.
* İki kısa, ince aynı cins pipet kullanarak aynı işlemi gerçekleştirdiğimizde ise suda çok küçük bir hareket gözlemledik. Sodada ise yaptığımız ilk iki aşamaya göre daha hızlı bir yükseliş gerçekleşti.
* Karton bardak ile cam bardağa eşit seviyede soda doldurduk ve özdeş pipetleri içlerine bıraktık. Karton bardaktaki yükselme olayının cam bardaktakine göre daha yavaş gerçekleştiğini gözlemledik.
* İki cam bardağa farklı miktarda soda koyduk ve içlerine özdeş pipetler yerleştirdik. Sıvı miktarı fazla olan bardakta pipet hem daha fazla yükseldi hem de daha hızlıydı.

## DİPNOT:
Düz pipet sodada 42 saniyede,
Burgulu pipet sodada 1 dakika 10 saniyede,
Kısa ve ince pipet ise sodada 40 saniyede yükseldi.


# Bulgular
* En hızlı yükselişin kısa ve ince pipette olacağını öngörmüştük. Beklediğimiz gibi oldu fakat düz pipet ile yükselme hızları arasında tahmin ettiğimizden daha küçük bir fark gözlemledik.
* Burgulu pipetin yükselişi tahmin ettiğimiz gibi aralarında en yavaşıydı.
* Sıvı seviyeleri aynı olduğundan karton bardak ve cam bardak deneyinde eşit hızda yükseleceklerini tahmin etmiştik fakat beklediğimizin dışında cam bardaktaki pipet daha hızlı yükseldi.
* Bir diğer tahminimiz sıvı miktarı fazla olan bardakta (sıvılar özdeş olacak şekilde) pipetin daha hızlı yükseleceği yönündeydi. Beklediğimiz gibi de oldu. Bunun sebebinin sıvı miktarı arttıkça gaz oranının da orantılı olarak artması olduğunu düşünüyoruz.
Pipetin yükselme hızını etkileyen faktörleri yaptığımız deneyler ile ayırt edebildik yani deneyimiz başarı ile sonuçlandı.


# Sonuç ve Tartışma (Conclusion and Discussion) 
Burasını doldurmaya görek yoktur. Daha sonraki ödevin konusun olacaktır. 


